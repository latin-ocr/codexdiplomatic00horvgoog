..201-

animi hostem impium illum Turcum ad regni vestri fines
adventantem, quod ipse littere denunciant, bellum maiestati
vestre universeque Ungarie illaturum esse, a cuius robore
quandoque gens illa barbara quidem victa superataque suerit
ipsiusque immanissimi monstri rabiem usque adeo crevisse,
ut christianorum capitibus insultet. Serenitati autem vestre
congratulamur pro felici quod tamen alias nobis innotuerat
in regnum suum ingressu pro rebus omnibus magno con·
silio et ipsa maiestatis vestre presentia ‘optime compositis
Gaudemus quod eadem exercitum sue dignitati parem coe-
gerit, quodque forti et erecto animo in hostem ipsum insurgat,
confluentibus ad id bellum exteris principibus et populis
securitatem fide publica commeatus, aliaque omnia huic
sancte expeditioni opportuna sumministret. »Facit serenissima
vestra maiestas rem suo regio culmine dignam, toti christiane
religioni saluberrimam, imprimisque omnipotenti deo accep-
tissimam, que sicut serenissimisregibus predecessoribus suis
virtute simillima est, nec eis ulla in re inferiorem se pre-
stat, ita de illa non parva est expectatio quod tanti belli
molem omnipotentis dei auxilio non modo sustineat sed
propulset. Quod vero sublimitas v'estra nos hortatur, ut pro
defensione fidei publice huic expeditioni opem quoque nostram
seramus, quod tam humaniter et benigne nobiscum egerit non
parvas illi habemus gratias, nobis profectu neutiquam opus est
hortationibus dudum siquidem tot cladibus et obprobriis christia-
nis ab illa sevissima belva prodigioque illatis, animus per se
inflammatus est totusque flagrat in ultionem fidei catolice nihil-
que in hac vita gratius, nihil obtabiliu5‚ nihil denique felicius
nobis accidere posset, quam opportunitatem offerri ut animi et
corporis vires, quantulcumque sunt, nobis in hac disciplina
militari pro honore christiane religioniS, pro fide publica,
cuius ardentissimi semper suimus pro ipsius anime salute
aliquando in illam perfidam Mahometi gentem exercere pos·
semus, quod eo iucundius nobis esset si sub maiestatis
vestre tantorumque principum vexillis militaremus. Recens
autem huius ditionis nostre dominatus, res superioribus
bellis quibus nostra hec Italia damnata est gravibusque

temporum conditionibus attrite, filii impuberes et infantes, ·

